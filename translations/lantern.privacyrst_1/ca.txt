.. _privacy

Privacitat
=======

Els servidors centrals de Lantern emmagatzemen la següent informació:

* La teva adreça electrònica.
* L'adreça electrònica del compte que et va convidar.
* Les adreces electròniques de qualsevol persona que convides.
* Un "testimoni de refresc" de Google Talk, que permet l'execució de Lantern amb el teu compte des del núvol quan tens l'ordinador apagat.

Pots trobar més detalls sobre la informació accessible per Lantern a `Lantern Information Disclosure Matrix <https://docs.google.com/a/getlantern.org/spreadsheet/pub?key=0Ap6nn0WEcFTRdHUtTm9GcFpsNFpoOGFXQlBfODN4TkE&single=true&gid=0&output=html>`_.

Donant Accés
-------------
Participar a la xarxa Lantern en mode Donar Accés significa que les persones de la teva xarxa Lantern poden accedir a Internet a través del teu ordinador. La teva xarxa Lantern es compon dels teus amics a Lantern, més els seus amics, ramificant fins a 4 nivells de connexions.

Utilitzem el `Kaleidoscope Limited Advertisement Protocol <https://github.com/getlantern/kaleidoscope#kaleidoscope-limited-advertisement-protocol>`_ per garantir que els usuaris de Lantern comparteixen les connexions Internet amb altres persones només a través d'amics de confiança.

Compromís per la Teva Privacitat i Seguretat
-------------------------------------
Lantern es pren molt seriosament la responsabilitat de proporcionar accés a Internet. És extraordinàriament important per a nosaltres limitar la quantitat d'informació sobre vosaltres, i mantenir-la en secret.

Tota la infraestructura i el programari de Lantern estan configurats amb fortes mesures de seguretat. La nostra política d'eliminació de dades és coherent amb l'objectiu de permetre accés segur i sense censura per tothom a Internet. Només els desenvolupadors del nucli poden accedir a informació que et podria identificar. Qualsevol contacte amb les teves dades  és per verificar que Lantern funciona correctament.

Qualsevol informació que obtinguem serà amb l'únic propòsit de proporcionar servei de Lantern a tu i altres. Si prefereixes que esborrem el teu compte i la informació associada, si us plau fes-nos arribar un correu a team@getlantern.org.

Emmagatzematge de Dades
------------
Lantern utilitza proveïdors de tercers i socis d'allotjament per proporcionar tot el maquinari, programari, xarxes, emmagatzematge i tecnologies relacionades per fer rutllar Lantern. Tot i que Lantern posseeix el codi, les bases de dades i tots els drets de l'aplicació Lantern, els drets de les teves dades només són teus.

Divulgació Responsable
----------------------
Lantern es pot veure obligada a revelar informació que hàgim recollit, sota certes circumstàncies, com ara complir amb citacions. Lantern desafiarà qualsevol petició d'informació que consideri injusta i et notificarà de qualsevol petició de les teves dades, sempre que sigui possible.

Dades d'Ús
----------
Quan utilitzes Lantern, pots triar d'enviar-nos l'ús de les dades.

Si actives aquesta opció, nosaltres utilitzem:

* Google Analytics amb `IP Anonymization <https://support.google.com/analytics/answer/2763052?hl=en>`_ per desar informació sobre el teu ús.
* Exceptional.io per desar informació sobre errors del programari Lantern.
* Google App Engine per desar informació sobre els països des d'on has iniciat la sessió i el nombre de bytes enviats i rebuts.

Quan estàs instal·lant Lantern, et demanem si vols aportar aquesta informació. En qualsevol moment pots canviar la configuració en el menú.

.. image:: https://dl.dropboxusercontent.com/u/253631/Lantern_Settings_Icon_Crop.png
	:alt: Icona de Configuració

Canvis d'aquesta Política
----------------------
Periòdicament, Lantern pot actualitzar aquesta política. Et notificarem sobre els canvis significatius en la manera de tractar la informació personal, bé enviant un correu a la direcció associada amb el teu compte Lantern, bé exposant una notícia rellevant en el programari de Lantern.

Preguntes
---------
Si tens qualsevol pregunta sobre aquesta política o tens qualsevol preocupació sobre la privacitat, pots adreçar-te a team@getlantern.org.