Zdieľajte Lantern iba s priateľmi, ktorým veríte.

Sme nadšení, že môžeme privítať tak veľa nových užívateľov siete Lanternu. Rast za posledných pár týždňov bol úžasný, s viac ako 16 000 ľuďmi používajúcimi Lantern pre pripojenie k necenzurovanému internetu. Aby naša sieť zostala bezpečná, silná a stále rastúca, pripomíname vám. aby ste pozývali iba vašich DÔVERNÝCH PRIATEĽOV. Všimli sme si niekoľko dobre mienených snáh pripojenia cudzích k Lanternu. Aj keď naším zámerom je prístup pre všetkých, je veľmi dôležité, aby užívatelia Lanternu pozývali len overených ľudí, ktorých už poznajú. Keď si pridáte cudzích ako svojich Lantern priateľov, nevystavíte voči potenciálnym útočníkom len seba, ale aj vašich známych.

Základom Lanternu je sieť navzájom si dôverujúcich ľudí,  spoločne zdieľajúcich svoje internetové pripojenia. Keď ste s niektorým užívateľom Lanternu priatelia, navzájom si sprostredkovávate dáta. Avšak, ak by Lantern umožňoval sprostredkovať dáta len cez priamych priateľov, užívatelia by často nemali žiadneho zástupcu (cez ktorého pôjdu ich dáta), ak by žiadny z nich nebol práve online.

Chceme tiež zdôrazniť, že Lantern je nástrojom na poskytnutie prístupu. Je navrhnutý tak, aby zabránil cenzúre, ale nezabezpečuje anonymitu. Ak potrebujete tú, odporúčame vám Tor.

Predovšetkým, integrita a bezpečnosť siete Lantern závisí na pozývaní iba ľudí, ktorých poznáte. Prosíme, pokračujte s nimi so zdieľaním Lanternu. Iba tak ochránite seba, svojich priateľov, ich priateľov a zvyšok Lantern siete.

-Tím Lanternu

Zdieľajte Lantern iba so svojimi DÔVERYHODNÝMI priateľmi. Pomôžte nám udržať sieť BEZPEČNÚ A SILNÚ.


