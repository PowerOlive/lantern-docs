Bastint la Xarxa Lantern
========================

Lantern depèn d'una xarxa forta d'usuaris de confiança que abasta tota la
divisòria de la censura i que inclou un nombre suficient d'usuaris en mode
Donar, de forma que hi hagi servidors disponibles per als usuaris censurats.

Amb aquesta finalitat, tant als usuaris en mode Donar com en mode Obtenir
els calen eines per ajudar a créixer les seves xarxes de confiança. Els
beneficis d'aquest creixement no es veuen de forma immediata. Pot caldre
un temps abans els usuaris en mode Donar no vegin usuaris en mode Obtenir que es connectin a través del seu servidor intermediari.
Degut a la disponibilitat efectiva de servidors alternatius, potser alguns
usuaris en mode Donar no donen importància al fet de bastir la seva pròpia
xarxa de confiança per tal de millorar la rapidesa i fiabilitat de la xarxa.

Davant d'aquests reptes, Lantern hauria de simplificar la forma de fer créixer
la pròpia xarxa de confiança, així com proporcionar formació, ànims, i
experiències engrescadores perquè els usuaris ho facin.

Les eines per fer créixer la pròpia xarxa serveixen pels modes Donar i 
Obtenir, mentre que la formació i l'ànim han de ser sensibles a les
diferents experiències dels modes Donar i Obtenir.

Aquest document esbossa els punts de vista per tractar tots els aspectes
de com bastir la xarxa de confiança.

nota - És important tenir en compte que molta de la feina per bastir la xarxa
es fa informalment i fora de l'aplicació Lantern - de fet, Lantern entra 
en joc un cop s'ha establert la connexió. Abans d'entrar en el detall
de com construir les eines específiques, ens hauríem d'assegurar 
de parlar amb els nostres "connectors"; o sigui, les persones que mantenen
les relacions per creuar la divisòria de la censura i que ben cert 
constitueixen els eixos de la xarxa de confiança Lantern en els seus inicis.

Eines
~~~~~

Trobant i convidant amics
^^^^^^^^^^^^^^^^^^^^^^^^^^^^

Lantern hauria de facilitar la cerca dels amics Lantern, especialment
aquells que ajuden a travessar la divisòria de la censura. Amb aquesta
finalitat, Lantern s'hauria d'integrar amb les xarxes socials populars

-  Correu electrònic via els contactes de Google (ja està implementat)
- Cercles Google+
-  LinkedIn
-  Facebook
-  Twitter

No tots els amics es fan de la mateixa manera. Volem connectar els 
usuaris de països sense censura amb els de països amb censura. Amb
aquest objectiu, volem prioritzar les relacions on:

1. Els amics tenen una situació de censura diferent
2. Un dels amics coneix persones que tenen una situació de 
   censura diferent.

El punt 1 es pot realitzar amb la majoria d'APIs socials, que inclouen 
informació de localització dels amics (que són la majoria). El problema és 
que no hi ha necessàriament molta gent que tingui amics a través de la
divisòria de la censura.

El punt 2 es pot dur a terme amb Linkedin. L'avantatge d'això és que pot
ajudar a ampliar el grup de "connectors".

Què més ens cal? Molts sistemes d'invitació de xarxes socials disposen de
mètodes per fer el seguiment de respostes, retransmetre recordatoris, etc.

Formació i Ànims
~~~~~~~~~~~~~~~~~~~~~~~~~~~

Hi ha moltes maneres d'enfocar aquest punt. És interessant veure com 
ho fan les xarxes socials i electrodomèstics com el `termòstat Nest
<http://nest.com/>`__.

Les xarxes socials t'encoratgen repetidament a bastir la teva xarxa tot i:

-  Suggerint nous amics segons els amics i interessos existents 
- Suggerint nous amics segons la teva llista de contactes
- Facilitant la manera d'intercanviar missatges entre amics
- Enviant recordatoris sobre esdeveniments dels teus amics (p.e. aniversaris)
   per tal d'aconseguir que hi estableixis contacte. En el cas de Lantern, 
   seria una cosa així com "Sally va obtenir accés a través de Joe  
   per primer cop" (veure
   https://github.com/getlantern/lantern/issues/1048)

El termòstat Nest té interessants paral·lelismes amb Lantern perquè
és un objecte amb el qual interactues ben poc i que utilitzes per assolir
un objectiu específic (estalviar energia i sentir-te còmode).
Dues coses que el termòstat Nest assoleix particularment bé
són:

1. Recull diversos indicadors d'interès, però els agrupa i simplifica en
   un únic nombre ben entenedor: quantes hores vas tenir engegat
   el teu sistema de calefacció / refrigeració el mes passat. A partir d'aquí, 
   es pot anar esbrinant els altres indicadors per entendre com vas arribar 
   fins aquest consum. Disposar d'aquest nombre bàsic facilita el seguiment
   del que està passant sense haver d'escalfar-se massa
   el cap.

2. Envia un correu electrònic mensual per informar-te com ho estàs fent,
   et fa sentir part d'una comunitat i et recorda que hi ha un equip de 
   gent tothora dedicat a millorar Nest.

En el cas de Lantern, els usuaris en modes Donar i Obtenir tenen objectius
complementaris, tot i ser lleugerament diferents.

Als usuaris en mode Obtenir els interessa la disponibilitat i la rapidesa. Als 
usuaris en mode Donar els interessa ajudar al màxim nombre possible de 
gent (o persones específiques), però sempre controlant quant ample de
banda s'està consumint, i quins llocs s'estan visitant amb llurs connexions.

Això ens permet suggerir una jerarquia de mètriques com les apuntades tot
seguit (a ser possible, agrupades en períodes mensuals):

- Nombre de bytes direccionats
- Nombre d'iguals actius en qualsevol moment durant el mes
- Nombre d'hores que Lantern s'ha estat executant (veure
   https://github.com/getlantern/lantern/issues/1025)
- Els 5 dominis direccionats més rellevants per nombre de sol·licituds (veure
   https://github.com/getlantern/lantern/issues/1027)
-  ???

Les dues primeres sub-mètriques, # d'igual i # d'hores, indiquen que 
cal intervenir si els nombres són baixos, per exemple "fes créixer la teva
xarxa" i "executa Lantern".

Aquests dos temes són els que podem i hauríem de recordar a les persones
via correu electrònic.

Planificació de Correu
^^^^^^^^^^^^^^

1. Benvinguts a Lantern
2. (Si l'usuari no ha afegit cap amic) - Afegir alguns amics
3. Actualització mensual de l'estat
4. ???

Tiquets relacionats
~~~~~~~~~~~~~~~

-  https://github.com/getlantern/lantern/issues/988
-  https://github.com/getlantern/lantern/issues/972
-  https://github.com/getlantern/lantern/issues/971
-  https://github.com/getlantern/lantern/issues/969
-  https://github.com/getlantern/lantern/issues/967
-  https://github.com/getlantern/lantern/issues/966
-  https://github.com/getlantern/lantern/issues/965
-  https://github.com/getlantern/lantern/issues/654
-  https://github.com/getlantern/lantern/issues/964
-  https://github.com/getlantern/lantern/issues/647
-  https://github.com/getlantern/lantern/issues/580
-  https://github.com/getlantern/lantern/issues/960
-  https://github.com/getlantern/lantern/issues/947
-  https://github.com/getlantern/lantern/issues/946
-  https://github.com/getlantern/lantern/issues/945
-  https://github.com/getlantern/lantern/issues/937
